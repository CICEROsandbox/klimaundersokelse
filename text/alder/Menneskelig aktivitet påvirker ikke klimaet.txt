<p>På tvers av alle år svarer et flertall i alle aldersgrupper at menneskelig aktivitet påvirker klimaet. Tendensen over tid er at andelen er noe større i yngre enn eldre aldersgrupper. I 2024 oppgir 75 % av dem under 30 år at menneskelig aktivitet påvirker klimaet, mot 61 % blant dem over 60 år. Siden 2020 har andelen av dem under 30 år som mener menneskelig aktivitet påvirker klimaet gått ned noe – fra 80 % i 2020 til 75% i 2024. </p>
