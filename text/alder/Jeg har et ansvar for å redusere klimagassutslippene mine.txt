<p>Et flertall mener de har ansvar for å redusere egne klimagassutslipp, uansett aldersgruppe. De yngste aldersgruppene, særlig de under 30 år, er i større grad enige i at de har dette ansvaret enn de eldste aldersgruppene. 
<br> <br> 
I 2024 svarte 62 % av dem under 30 år at dette stemte svært eller ganske godt, i motsetning til 54 % av begge de to eldste aldersgruppene. Andelen som mener at de har ansvar for å redusere egne klimagassutslipp har holdt seg stabil siden 2020 blant de to eldste aldersgruppene. Blant de to yngste aldersgruppene har andelen som mener de har ansvar for å redusere egne klimagassutslipp gått ned. Fra 2018 til 2024 gikk andelen fra 73 til 62 % for dem under 30 år, og fra 68 til 61 % for dem mellom 30 og 44 år. Andelen som svarer at påstanden verken stemmer dårlig eller godt øker med alder. I 2024 svarte for eksempel 26 % av respondentene under 30 år "verken eller", sammenlignet med 32 % av dem over 60 år. Denne forskjellen ser vi over flere år. 
 </p>
