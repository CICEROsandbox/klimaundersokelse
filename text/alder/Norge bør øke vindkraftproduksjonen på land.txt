<p>Tidligere år har den yngste aldersgruppen, under 30 år, vært minst negative til utbygging av vindkraft på land, etterfulgt av aldersgruppen 30-44 år. De to eldste aldersgruppene har vært mest negative, og i 2021 svarte nesten 50 % i disse aldersgruppene at påstanden om at Norge bør bygge ut vindkraft på land ikke stemte (mot ca. 30% som svarte at det stemte i disse aldersgruppene).</p>

<p>En stor andel i alle aldersgrupper svarer imidlertid at de er usikre eller ambivalente, men en større andel i de unge aldersgruppene svarer "vet ikke".</p>

<p>Andelen unge under 30 år som støtter påstanden om vindkraftutbygging er større enn andelen som ikke støtter den over alle år. I de eldre aldersgruppene har støtten økt noe over tid: Fra 2021 til 2023 økte støtten fra 29 % til 41% for aldersgruppen 45-59 år, og økt fra 28 % til 49 % for aldersgruppen over 60 år. I 2024 gikk støtten noe ned i alle aldersgrupper.</p>
