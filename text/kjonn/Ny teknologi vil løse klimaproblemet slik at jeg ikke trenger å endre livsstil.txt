<p>Menn mener i større grad enn kvinner at ny teknologi vil løse klimaproblemet, slik at de ikke trenger endre sin egen livsstil. Det er relativt stor forskjell mellom kjønn på dette spørsmålet. I 2024 svarte 43 % av mennene at denne påstanden ikke stemte, sammenlignet med 57 % av kvinnene. På samme måte er det 9 prosentpoeng forskjell mellom andelen menn og kvinner som svarer at påstanden stemmer – 15 % av menn i 2024 sammenlignet med 6 % av kvinner. En større andel menn enn kvinner svarer at påstanden verken stemmer godt eller dårlig, og noen flere kvinner enn menn svarer at de ikke vet. Denne forskjellen finner vi over alle år. </p>
