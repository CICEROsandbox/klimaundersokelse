Med unntak av FrP og MDG sine velgere er en nokså stor andel (rundt 40-50 %) i alle velgergruppene usikre i spørsmålet om økt gassproduksjon ("verken eller" og "vet ikke"). FrP sine velgere skiller seg ut som mest positive til økt gassproduksjon, mens Høyres velgere er nest mest positive. Dernest følger Ap, Sp, og Krf sine velgere, med flere positive enn negative til økt gassproduksjon, mens blant Venstres velgere er nær like mange positive som negative. Velgerne til SV, MDG og Rødt er mest negative til økt gassproduksjon, med rundt 40-50 % negative (og under 25 % positive).
