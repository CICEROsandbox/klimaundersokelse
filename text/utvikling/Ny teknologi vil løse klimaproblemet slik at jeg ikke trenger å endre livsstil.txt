<p>Over årene har rundt halvparten av befolkningen svart at påstanden "Ny teknologi vil løse klimaproblemet, slik at jeg ikke trenger endre livsstil" stemmer svært eller ganske dårlig. Andelen som svarer at denne påstanden stemmer svært eller ganske godt har også holdt seg stabil på rundt 10 % hvert år. Flere er dermed uenige enn enige i at ny teknologi vil løse klimaproblemet, slik at de ikke trenger endre livsstil. En stor andel av respondentene svarer "stemmer verken dårlig eller godt", og denne andelen har gått noe opp siden 2018. Andelen som svarte «verken eller» ligger mellom 25 og 29 % alle år. </p>
