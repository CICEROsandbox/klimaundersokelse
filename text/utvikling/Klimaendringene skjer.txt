<p>Oppfatningene om klimaendringer er nokså stabile over tid, og et stort flertall av befolkningen har oppfatninger i tråd med klimaforskningen.</p>

<p>Et flertall mener også at det må livsstilsendringer til om vi skal kutte klimagassutslipp.</p>

<p>Over årene mener et stort flertall av befolkningen (rundt 80 % hvert år) at klimaendringer skjer (stemmer ganske godt eller svært godt). Denne andelen har vært stabil over alle år.</p>

<p>Andelen som mener dette ikke stemmer (stemmer ganske dårlig eller svært dårlig) har også holdt seg relativt stabil rundt 4 %.</p>

<p>Andelen som ikke tar stilling eller er usikre er betydelig og stabil: i 2024 svarer 17 % "vet ikke" eller "verken eller" på spørsmål om klimaendringer skjer.</p>
