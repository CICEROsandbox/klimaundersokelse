<p>Personer som bor mer sentralt mener i større grad at de har ansvar for å støtte politikk som reduserer klimagassutslippene enn de som bor mindre sentralt. I 2024 var andelen som mente dette 17 prosentpoeng høyere blant dem som bor mest sentralt enn blant dem som bor minst sentralt (41% mot 24 %). Disse forskjellene er statistisk signifikante også når vi kontrollerer for utdanning, inntekt, kjønn og alder. Forskjellene mellom områder med ulik sentralitet ser ut til å være noe mindre enn i fjor, hovedsakelig fordi andelen som støtter klimapolitikk i de mest sentrale områdene har falt – fra 50 % i 2023 til 41 % i 2024.  Blant dem som bor minst sentralt, var det flere som svarte «verken eller» på dette spørsmålet i 2024 (37% mot 25 % i de mest sentrale områdene). </p>
